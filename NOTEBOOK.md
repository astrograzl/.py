# Notebook

Za svou krátkou historii stihly počítače vystřídat mnoho podob. První 
velké sálové počítače byly nahrazeny mainframy. Doma pod stolem máš 
desktop. A na stole laptop. Možná si mě právě teď čteš 
na tabletu či chytrém telefonu, i ty jsou ve své podstatě počítačem. 
Stejně jako i chytrá televize, hodinky nebo lednička. Plus ty milióny 
serverů, které neustále běží v datových centrech propojeny sítí 
Internet. A ty všechny rozumí jazyku Python.

## Tablet

Tablet je sice pěkná hračka, ale uznej sama, že komunikovat s počítačem 
pomocí 104 kláves všemi deseti prsty je přinejmenším desetkrát 
rychlejší, než jedním prstem klikat na barevné obrázky. Klávesnice 
připojená k monitoru v kompaktním provedení je notebook a tak právě ten 
budu považovat za tvůj osobní počítač.

## IPython Notebook

Na svém notebooku by jsi už měla umět spustit *IPython Notebook*. 
Nejednoduší cesta jak se s ním seznámit je si s ním chvíli hrát. Tak si 
prosím otevři ten s názvem **Pýskoviště.ipynb** a sama chvíli objevuj 
kouzla, která se s ním dají dělat.

![Pýskoviště](screenshots/pyskoviste.png)

Výhodou IPython Notebooku je, že funguje skrze webový prohlížeč, který 
používáš zcela intuitivně snad každý den. Před očima tak máš webovou 
stránku, ve které do připravených políček vypisuješ text formátovaný 
jako Markdown nebo kód v jazyce Python a rovnou vidíš i jeho výstup. 
Když jsi s výslednou podobou celého notebooku spokojená, můžeš ho 
exportovat do HTML a vystavit na svých stránkách, nebo jako PDF 
vytisknout. Není od věci ho průběžně odesílat pomocí Gitu do cloudového 
repositáře třeba na GitHubu.
