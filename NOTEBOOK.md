# Notebook

Za svou krátkou historii vystřídaly počítače mnoho podob. První velké 
sálové počítače byly nahrazeny mainframy. Doma pod stolem máš desktop. 
A na stole laptop. Možná si mě právě teď čteš na tabletu či smartphonu, 
i ty jsou počítačem. Stejně jako chytrá televize, hodinky nebo 
lednička. Plus ty milióny serverů, které neustále běží v datových 
centrech propojeny sítí Internet. A ty všechny rozumí jazyku Python.


## Tablet

Tablet je sice pěkná hračka, ale uznej sama, že komunikovat s počítačem 
pomocí 104 kláves všemi deseti je přinejmenším desetkrát rychlejší, než 
jedním prstem klikat na barevné obrázky. Notebook je klávesnice spojená 
s monitorem v kompaktním provedení a tak právě notebook budu považovat 
za tvůj osobní počítač.


## IPython Notebook

Na svém osobním počítači by jsi už měla umět spustit *IPython Notebook*.

Nejednoduší cesta jak se s ním seznámit je si s ním chvíli hrát. Tak 
prosím otevři ten s názvem **Pýskoviště.ipynb** a sama chvíli objevuj 
kouzla, která se s ním dají dělat.

![Pýskoviště](screenshots/pyskoviste.png)

Předností IPython Notebooku je, že funguje skrze webový prohlížeč, 
který používáš zcela intuitivně snad každý den. Před očima tak máš 
webovou stránku, ve které do připravených políček vypisuješ text 
formátovaný Markdownem, vzorce zapisuješ stejně jako v LaTeXu a kód v 
jazyce Python. A rovnou vidíš i jeho výstup. Když jsi s výslednou 
podobou celého notebooku spokojená, můžeš ho exportovat do HTML a 
vystavit na svých stránkách, nebo jako PDF vytisknout. Není od věci ho 
průběžně odesílat pomocí Gitu do repositáře na GitHubu.
